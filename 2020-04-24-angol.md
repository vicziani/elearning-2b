---
date: 2020-04-24
subject: English
---

Kedves Szülők és Gyerekek!

A mai órán két kis leckével ismerkedünk meg.
Az első a 7 Let's play, melynek legfontosabb része a "There is" nyelvtani szerkezet kérdő mondatba helyezése ("Van ott...?" "Látsz ott ...-t?")
A második lecke (7 Cross-curricular) egy rövid szöveg, mely egy festmény leírásáról szól.

Házi feladat:
- mindkét lecke új szavait kiírni a magyar jelentéssel a szótárfüzetbe
- a "LOOK" részt ("Is there a radio in the classroom? Yes, there is. No, there isn't.") kimásolni a füzetbe a magyar jelentésével együtt
- mf. 72-73. oldal feladatait megoldani
- A 2. lecke (7 Cross-curricular) szövegének ("A painting") magyarra fordítását a füzetbe leírni szépen, olvashatóan. (M7_5.mp3)

Lefotózva visszaküldeni most csak a füzetmunkát kérem, és osztályozni is csak ezt fogom! Határidő: 04.28.

Kis segítség a mf. feladataihoz:
72.oldal/
1. feladat: Milyen tárgyakra mutatnak a számozott nyilak? Válaszd ki a fenti kék sávból a szót, és írd a megfelelő helyre!
2. feladat: 3 kérdésre kell válaszolj vagy a "Yes, there is." vagy a "No, there isn't." mondattal. Először olvasd el a kérdést! Fordítsd le magyarra! Minden kérdéshez tartozik egy kép.
3. feladat: A saját íróasztaloddal kapcsolatban kell válaszolj, van-e rajta könyv, toll stb.
73. oldal/
1. feladat: Keresd meg és láthatóan jelöld be (karikázással vagy a betűk átírásával) a szókígyóban a fenti kék sávban látható 3 szót!
2. feladat: Figyeld meg a képet, miből hány darabot látsz! Egészítsd ki a mondatokat a "There is" vagy a "There are" szerkezettel attól függően, hogy egy vagy több darab van belőle a képen! Például: There are three boats. Azért, mert 3 darab csónak van a képen. Színezd is ki a képen a megfigyelt dolgokat!
3. feladat: Egy folyóról és a partjáról készült festményt látsz. Figyeld meg jól, melyik szám, hova, mire, kire mutat! Egészítsd ki a mondatokat a fenti kék sávban található szavakkal!

[7 Let’s play lecke képéhez tartozó párbeszéd](2020-04-24-angol.jpg)

Jó munkát!
Szép hétvégét kívánok!

Üdvözlettel,
Panna néni
